<?xml version="1.0" encoding="UTF-8"?>
<song>
  <title>388-Hallgasd meg, Jézus Krisztus</title>
  <lyrics>[V1]
 Hallgasd meg, Jézus Krisztus, 
 Te megszomorodott 
 S igen megkeseredett 
 Szegény juhaidat,
 Hallgasd meg kegyelmesen 
 A te szent egyházadat, 
 Mely megnyomorodott.
[V2]
 Ne hagyd, édes Jézusunk, 
 Nyomorult népedet, :/: 
 Szent véreddel megváltott 
 Kicsiny seregedet; 
 Ne hagyjad elpusztulni 
 A te örökségedet: 
 A keresztyénséget.
[V3]
 Kit a Sátán sokképpen 
 Most megkörnyékezett, :/: 
 Sok fertelmes bűnökkel,
 És igen kísértget; 
 Sok sanyarúságokkal 
 És méreggel keserget, 
 Szidalommal illet.
[V4]
 Siess, láss azért hozzánk, 
 Kegyelmes Istenünk, :/:
 El ne vess színed elől, 
 Szerelmes jegyesünk! 
 Ne hagyj el minket és ne 
 Feledkezzél el rólunk: 
 Messze ne menj tőlünk!
[V5]
 Maradj meg, Uram, vélünk, 
 Mert beestvéledik :/: 
 És immáron a nap is 
 Majdan elnyugoszik; 
 Nagy homály és setétség 
 Ígyen majd következik:
 A bűn sokasodik.
[V6]
 Számtalan sok gonoszság 
 Közöttünk megbővült, :/: 
 A te szent szereteted 
 Igen meghidegült, 
 És minden rendbéli nép 
 Tőled elidegenült: 
 A bűnben elmerült.
[V7]
 Hallgass meg azért minket
 És ments meg ezektől :/: 
 A pokolbéli ördög 
 Nagy dühösségétől, 
 Minden tévelygésektől, 
 Oktalan, hamis hittől, 
 Kétségbeeséstől.
[V8]
 El ne távozzék tőlünk 
 A Szentlélek Isten, :/: 
 Légyen ő gyámolítónk 
 A mi életünkben; 
 Tartsa meg szent Igédnek 
 Szerelmét mi szívünkben: 
 Hogy legyünk kedvében.
[V9]
 Úgyszintén vezéreljen 
 Minket igazságban, :/: 
 Tartson meg szent nevednek 
 Erős vallásában, 
 És vigasztaljon minket 
 Minden háborúságban 
 És nyomorúságban.
[V10]
 Hogy dicséretet mondjunk
 A te szent Atyádnak, :/: 
 Ővéle egyetemben 
 Néked, mi Urunknak; 
 Mindörökkön, örökké 
 A Szentlélek Istennek, 
 Mi megszentelőnknek.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>