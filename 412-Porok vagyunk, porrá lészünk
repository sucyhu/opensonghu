<?xml version="1.0" encoding="UTF-8"?>
<song>
  <title>412-Porok vagyunk, porrá lészünk</title>
  <lyrics>[V1]  
 Porok vagyunk, porrá lészünk.  
 E világtól búcsút vészünk.   
 Mint az árnyék, elenyészünk. 
[V2]  
 Itt nincsen semmi állandó,  
 Minden változó, múlandó,   
 Rövid életű, s halandó. 
[V3]  
 Emberek, tapasztalj átok:   
 Egyaránt tartozik rátok   
 A paradicsomi átok. 
[V4]  
 Annyi nyugvó 
 helyet adnak   
 Neked is, mint portársadnak,   
 Ha szemeid elszunnyadnak. 
[V5]  
 A holtak csendes kertjében   
 Melletted alszik békében,   
 Kit gyűlöltél életében. 
[V6]  
 Lelkem, ne bízz emberekben,   
 A földi fejedelmekben:   
 Nincsen segítség ezekben. 
[V7] 
 El kell múlni a porrésznek;   
 Ha kimegy lelkünk, enyésznek:   
 Szándékink mind semmik lésznek. 
[V8]  
 Így hát múlandó mindenem,   
 Amivel, birok, csak te nem,  
 Mert örökké élsz, Istenem. 
[V9]  
 Te vagy lelkem bizodalma,   
 Szívem örök nyugodalma,   
 Hitemnek boldog jutalma. 
[V10]  
 Ha ostromol a test és vér,   
 Szegény lelkem csak hozzád tér,  
 Uram, kegyelmet tőled kér. 
[V11]  
 Ha reám kereszt tétetett,  
 Ha megunom az életet:   
 Vigasztalsz, örök szeretet. 
[V12]  
 Ha sajtolgat a szegénység:   
 Hozzád vezet a reménység,  
 Édes Atya, nagy Istenség. 
[V13]  
 Ha rettent halálfélelem:   
 Édes Jézus, te légy velem;   
 Megtartó kezed ölelem. 
[V14]  
 Erősítsd gyenge hitemet, 
 Halálos küzdéseimet,   
 Segítsd, idvezítsd lelkemet. 
[V15]  
 Nyugodt lesz így porba szállnom,   
 Végső szómmal ezt kiáltom:   
 Jövel, Úr Jézus, Megváltóm!</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>