<?xml version="1.0" encoding="UTF-8"?>
<song>
  <title>265-Hagyjad az Úr Istenre</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 HAGYJAD az Úr Istenre 
 Te minden utadat, :/: 
 Ha bánt szíved keserve, 
 Ő néked nyugtot ad. 
 Ki az eget hordozza, 
 Oszlat felhőt, szelet,
 Napját rád is felhozza, 
 Atyád ő, áld, szeret.
[V2]
 AZ ÚRRA bízzad dolgod: 
 Könnyebbül a teher; :/: 
 Ezer baj közt is boldog, 
 Aki nem csügged el. 
 Minek a gond, a bánat? 
 Mit gyötröd lelkedet?
 Az Istent kérjed, várjad,
 S megnyered ügyedet.
[V3]
 A TE irgalmasságod 
 Van rajtam, Istenem, :/:
 Te jól tudod, jól látod, 
 Hogy mi használ nekem.
 Sorsomat úgy intézed, 
 Amint te akarod;
 Bölcs a te végezésed, 
 Ha áld, ha sújt karod.
[V4]
 UTAD van számtalan sok,
 Uram, és eszközöd; :/: 
 Reánk is szent áldásod 
 Bőséggel öntözöd. 
 Művednek akadálya, 
 Szünetje nincs soha; 
 Úgy téssz, amint kívánja 
 Gyermekeid java.
[V5]
 BíZZáL, bánatos lélek! 
 Mit bánt a bú, a gond? :/:
 Él még, ki annyi vészek
 Torkából már kivont. 
 Bajaidból kiment ő, 
 Szűnnek keserveid; 
 Rád még a jó Teremtő 
 Víg napot is derít.
[V6]
 ŐBENNE vesd halálig 
 Jó reménységedet: :/: 
 Ő biztos révbe szállít 
 A bajból tégedet. 
 Bár késik a segítség 
 És nem találsz vigaszt: 
 Eloszlik gond és kétség 
 Előbb, mint véled azt.
[V7]
 Ő MEGCSELEKSZI  végre 
 Velünk azt, ami jó; :/:
 Ösvényünk erőssége 
 Te vagy, Mindenható!
 Bár nehéz földi pályánk,
 Könny lepi és tövis, 
 De örök pálma vár ránk:
 Utunk a mennybe visz.
 </lyrics></song>