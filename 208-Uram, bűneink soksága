<?xml version="1.0" encoding="UTF-8"?>
<song>
  <title>208-Uram, bűneink soksága</title>
  <lyrics>[V1]
 Uram, bűneink soksága, 
 Undoksága 
 Érdemli haragodat, 
 Méltók vagyunk, hogy ellenünk, 
 Szent Istenünk, 
 Felemeld ostorodat.
[V2]
 De tudjuk, hogy ki megvallja 
 És megbánja 
 Bűneit s hozzád megtér, 
 Azt nem hajtod el előled, 
 Sőt tetőled 
 Bűnbocsánatot az nyér.
[V3]
 Azért hát mi is járulunk 
 És borulunk 
 Elődbe fájdalmasan, 
 Bűnös lelkünknek 
 kegyelmet, engedelmet 
 Kérvén alázatosan.
[V4]
 Szánj meg, Uram, ily ügyünkben 
 S megtértünkben 
 Függeszd fel ostorodat. 
 Ó, hajtson hozzánk békére 
 Fiad vére, 
 S felejtsd el haragodat.
[V5]
 Szólj hozzánk, 
 Uram, csendesen 
 És édesen; 
 Félelmünk mindjárt széled, 
 És lelkünk is e szózattól, 
 Mint harmattól 
 A hervadt virág, éled.
[V6]
 Uram, végy minket kedvedbe, 
 Szerelmedbe, 
 S vigasztald meg szívünket. 
 Tőlünk soha ne maradj el, 
 Se ne hagyj el, 
 Hanem fogjad kezünket.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>