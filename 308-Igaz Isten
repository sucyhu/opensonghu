<?xml version="1.0" encoding="UTF-8"?>
<song>
  <title>308-Igaz Isten</title>
  <lyrics>[V1]
 Igaz Isten, ígéretedben 
 Változhatatlan valóság!
 Amit te a te beszédedben 
 Megmondasz, az mind valóság. 
 Könnyebb megavulni, 
 Végképpen elmúlni 
 A természetnek, 
 Mint semmibe menni 
 Az igaz isteni 
 Szent ígéretnek.
[V2]
 Megmondottad volt még kezdetben 
 Az első egy pár embernek, :/: 
 Hogy ők a szomorú esetben 
 Mindörökké nem hevernek:
 Küldesz vigasztalót, :/: 
 Ő magvukból valót, 
 Ki eredeti 
 Elvesztett jussukba 
 És boldogságukba 
 Visszahelyezi.
[V3]
 Meglett ez, és a Szűz méhében 
 Fogantatott az, akinek :/: 
 Jézusi felséges nevében 
 Áldás szól a föld népinek. 
 Így az ígértetett :/:
 És kijelentetett
 Teljes időnek 
 Hajnala felderült 
 A sötétségben ült
 Sok kesergőnek.
[V4]
 Lelki örömmel megújulva 
 Imádjuk szent Felségedet, :/:
 Hogy ismét mireánk fordulva 
 Szemléljük régi kedvedet.
 Megnyitjuk szívünket, :/: 
 Tárjuk kebelünket, 
 Hogy Jézusunkat 
 Ekképpen fogadjuk, 
 Híven általadjuk 
 Néki magunkat.
[V5]
 Tarts meg bennünket az országban, 
 Melyet ő köztünk állított, :/: 
 Adj részt abban a boldogságban, 
 Melyet a földre szállított! 
 Majd éltünk végével :/:
 Bocsáss el békével, 
 Hogy oda térjünk, 
 Hol az ő hívei 
 Száma közt mennyei 
 Országlást érjünk.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>