<?xml version="1.0" encoding="UTF-8"?>
<song>
  <title>322- E világot, bár ez bünt tett, Az Isten úgy szerette</title>
  <lyrics>[V1]
 E világot, bár ez bünt tett, 
 Az Isten úgy szerette, :/: 
 Hogy kibocsátani kész lett 
 Önnön Fiát érette. 
 Emberek, az Úrnak kedve 
 Nincsen halálotokba', 
 Ó, angyalok, legörbedve 
 Nézzetek e titokba:
[V2]
 Ím, az Atya kebeléből 
 Leszáll ama Szerelmes, :/: 
 Lesz az ő jó tetszéséből 
 Halálig engedelmes. 
 Földi szállással váltja fel
 A dicsőségnek helyét, 
 De annyi helyet alig lel, 
 Ahol lehajtsa fejét.
[V3]
 Úr Jézus, lelkemtöl kérde'd: 
 Téged mi indíthatott, :/: 
 Hogy értünk, kikben nincs érdem, 
 Vállalj ily szolgálatot? 
 Nem más, hanem az irántunk 
 Benned égő szeretet, 
 Mely, bár bününkkel megbántunk, 
 Mégis meg nem hülhetett.
[V4]
 Isten, ha a te kebeled 
 Kincsét adtad érettünk, :/: 
 Midőn mint pártütők, veled 
 Még ellenségeskedtünk: 
 Adj meg már Ővele mindent, 
 Ami arra szükséges, 
 Hogy itt légyen életünk szent,
 S halálunk idvességes.
[V5]
 Jézus, felépítetted már 
 A mennyeknek országát, :/: 
 Hol, aki törvényidben jár,
 Megleli boldogságát. 
 Mi, tenéked térdet hajtó 
 Híveid, esedezünk: 
 Nyíljon meg nékünk az ajtó,
 Vezess be, fogván kezünk.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>