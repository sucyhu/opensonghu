<?xml version="1.0" encoding="UTF-8"?>
<song>
  <title>94-Ó, erős boszszúálló Isten </title>
  <lyrics>[V1]
 Ó, erős boszszúálló Isten, 
 Ki bűnünkért büntetsz erősen: 
 Jelentsd meg már hatalmadat! 
 Mind e világnak bírája, 
 Támadj fel, add meg valóba' 
 A kevélyeknek jutalmát!
[V2]
 Míglen marad ez büntetetlen, 
 Míg fuvalkodnak föl kevélyen 
 A gonosz istentelenek? 
 Míg élnek ily vigassággal, 
 És az ő gonoszságukkal 
 Vajon meddig dicsekednek?
[V3]
 Uram, a te népedet rontják, 
 És örökséged sanyargatják 
 Minden irgalmasság nélkül. 
 Özvegyet, árvát megölnek, 
 Szegényt, jövevényt elvesztnek; 
 Ezt mondják szentségtelenül:
[V4]
 Az Isten e dolgot nem látja, 
 A Jákób Istene nem tudja, 
 Amiket mi szerzünk mostan. 
 Én csudálkozom rajtatok, 
 Hogy ily oktalanok vagytok! 
 Fontoljátok meg valóban:
[V5]
 Aki a fület teremtette, 
 És a látó szemet szerzette, 
 Hogy ne látna, sem hallana? 
 A pogányok büntetője 
 Titeket hogy ne büntetne: 
 Ki mást tanít, hogy ne tudna?
[V6]
 Az Isten minden szívnek titkát, 
 Jól tudja minden gondolatját: 
 Semmirekellők, jól látja. 
 Boldog, akit te pirongatsz, 
 És törvényedre tanítasz, 
 És kinek vagy oktatója.
[V7]
 Mert nem hagyja Isten ő népét, 
 El nem taszítja örökségét, 
 Sőt vagyon rájok nagy gondja.
 És midőn ideje eljő,
 Mindent igazán ítél ő,
 És a híveket megtartja.
[V8]
 Ki ment meg a gonosztól engem? 
 És ki támad fel énmellettem 
 E gonosztévő nép ellen? 
 Ha Isten nem őrzött volna, 
 Már régen meghaltam volna, 
 És most feküdném a sírban.
[V9]
 Midőn mondom: ím, el kell esnem, 
 Legottan megsegítesz engem 
 Te nagy irgalmasságoddal. 
 Mikor nagy bánatban volnék, 
 És szívemben kesergenék, 
 Megvigasztalál azonnal.
[V10]
 Ítéletedhez hogy férhetne 
 Az istentelenek törvénye, 
 Kik jót hamisra fordítnak? 
 Nagy sereggel összegyűlnek, 
 Hogy az igazat megöljék 
 És ártatlan vért ontsanak.
[V11]
 De én csak az Istenben bízom, 
 Ő énnékem erős kővárom, 
 És ezeket megbünteti, 
 Az ő számtalan bűnükért 
 És gonosztéteményükért
 Az Isten őket elveszti. </lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>