<?xml version="1.0" encoding="UTF-8"?>
<song>
  <title>26-Légy ítélőm, Uram, Mert hűséggel jártam </title>
  <lyrics>[V1]
 Légy ítélőm, Uram, 
 Mert hűséggel jártam 
 És éltem nagy ártatlanul! 
 Azért hiszem az Istent, 
 Hogy ő engemet megment 
 Minden háborúságomtól.
[V2]
 Próbálj és kísérts meg, 
 Ügyemet jól nézd meg: 
 Meglátod tisztaságomat! 
 Vizsgáld meg veséimet, 
 És próbáld meg szívemet, 
 Hogy értsed indulatomat.
[V3]
 Látom szemem előtt 
 Kegyelmességedet, 
 És azon vagyok szüntelen, 
 Hogy minden dolgaimban 
 Járjak igazságodban, 
 Ne vétsek Felséged ellen.
[V4]
 A hazug emberek 
 Nálam nem kedvesek; 
 A tettető csalárdokat 
 Szívem szerint gyűlölöm, 
 És nagy távol kerülöm 
 Az álnoksággal járókat.
[V5]
 A gonosztevőknek 
 És hamis népeknek 
 Társaságukat gyűlölöm. 
 Ő gyülekezetükben 
 Nem ülök semmiképpen, 
 Sőt előttem sem szenvedem.
[V6]
 Belső tisztaságban 
 És ártatlanságban 
 Én kezeimet megmosom; 
 Tisztán téged dicsérlek, 
 Áldozván Felségednek, 
 Oltárod körül forgódom.
[V7]
 Éneki felszóval 
 És víg hangossággal 
 Magasztalom Felségedet; 
 Néked adván hálákat, 
 Hirdetvén csodáidat, 
 Mindenütt áldlak tégedet.
[V8]
 Uram, hajlékodat, 
 Szeretem házadat, 
 Holott lakol dicsőséggel, 
 Szent helyedet kedvelem, 
 És azt feljebb becsülöm 
 Minden e világi kincsnél.
[V9]
 Ostorodat, Uram, 
 Fordítsd el énrólam, 
 Ne büntess a bűnösökkel! 
 Vélük ne verd lelkemet, 
 Ne vedd el életemet 
 A vérontó emberekkel!
[V10]
 Az én lábam megáll, 
 Tágas helyet talál, 
 És megmarad ösvényiben: 
 Azért, Uram, dicsérlek, 
 És örömmel tisztellek 
 A hívek szent seregiben. 






</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>