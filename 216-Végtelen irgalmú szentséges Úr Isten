<?xml version="1.0" encoding="UTF-8"?>
<song>
  <title>216-Végtelen irgalmú szentséges Úr Isten</title>
  <lyrics>[V1]
 Végtelen irgalmú szentséges Úr Isten, 
 Ki engem segítesz minden én ügyemben, 
 Csak te vagy énnékem győzhetlen fegyverem,
 Paizsom, kőfalam, minden reménységem!
[V2]
 Hajtsd le füleidet a magas kék égből, 
 Halld könyörgésemet kegyelmességedből, 
 És ne csinálj törvényt az én érdememből, 
 Hanem véghetetlen irgalmas szívedből!
[V3]
 A te kezed által formáltattam földből, 
 Nagy bűnnel jöttem ki anyámnak méhéből, 
 De a te irgalmad megtisztított ettől, 
 S minden földi jómat vettem te kezedből!
[V4]
 Mert az én érdemem nálad annyit teszen, 
 Mennyi vizet fecske kis szájába veszen; 
 A megmérhetetlen tengermélység ellen: 
 Ennyi én érdemem te kegyelmed ellen.
[V5]
 Mégis én, nyomorult, háládatlan vagyok, 
 Új bűnnek naponként sokszor helyet adok. 
 Uram, költs fel, kérlek, amikor szunnyadok, 
 Moss meg Szentlelkeddel, mert rút mocskos vagyok!
[V6]
 Atyáink vétkéről meg ne emlékezzél, 
 Sőt minden bűnükről, kérlek, feledkezzél: 
 Mert tégedet nem holt, hanem ki most is él, 
 Az dicsér, s nevedről tisztességet beszél.
[V7]
 Vedd hozzád lelkemet, mely téged alig vár, 
 Miként segítséget hadtól megszállott vár; 
 Vedd ki én testemből, melyen vagyon nagy zár,
 Ne fullassza bűntől nagyra növelt vízár!
[V8]
 Nem nekünk, nem nekünk, Uram, tisztességet, 
 De szent nevednek adj örök becsületet! 
 Minket azért áldj meg, hogy hívjuk nevedet 
 Mi segítségünkre, és bízzunk tebenned!</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>