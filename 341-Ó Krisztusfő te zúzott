<?xml version="1.0" encoding="UTF-8"?>
<song>
  <title>341-Ó Krisztusfő te zúzott</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Ó, Krisztusfő, te zúzott,
 Te véres szenvedő, :/:
 Te töviskoszorúzott 
 Kigúnyolt drága fő, 
 Ki szépség tükre voltál, 
 Ékes, csodás remek, 
 De most megcsúfolódtál: 
 Szent fő, köszöntelek!
[V2]
 Ékességed, te drága, 
 Melytől máskor szepeg, :/:
 Világ hatalmassága, 
 Köpés mocskolta meg.
 Milyen halványra váltál! 
 Szemed fényét, amely 
 Szebb volt minden sugárnál, 
 Ki rútította el?
[V3]
 Mind, ami kín, s ütés ért, 
 Magam hoztam Reád; :/: 
 Uram, e szenvedésért 
 Lelkemben ég a vád. 
 Feddő szót érdemelve 
 itt állok én, szegény, 
 S kérlek, lelked kegyelme
 Sugározzék felém.
[V4]
 Itt állok - ó, ne vess meg - 
 A gyötrelmek helyén; :/: 
 Amíg ki nem hűl tested,
 El nem mozdulok én.
 S ha életed kilobban, 
 Alácsuklik fejed, 
 Ölemben és karomban
 Lesz nyugtató helyed.
[V5]
 Ó, légy érette áldott,
 Jézus,  Egyetlenem, :/:
 Hogy szörnyű kínhalálod
 Nagy jót akar velem.
 Add, hogy  hódolva híven
 Tőled ne térjek el,
 S ha hűlni kezd a szívem, 
 Benned pihenjek el.
[V6]
 Mellőlem el ne távozz,
 Ha majd én távozom, :/:
 A kínban, mit halál hoz, 
 Állj mellém, Jézusom.
 Ha lelkem félve reszket, 
 S rettent a meghalás,
 Nagy kínod és kereszted 
 Legyen vigasztalás.
[V7]
 Légy pajzsom és reményem, 
 Ha kétség látogat, :/:
 Véssem szívembe mélyen 
 Kereszthalálodat. 
 Rád nézzek, Rád szünetlen,
 S ha majd szívem megáll, 
 Öleljen át a lelkem -
 Így halni: jó halál.
 </lyrics></song>