<?xml version="1.0" encoding="UTF-8"?>
<song>
  <title>111-Hálát adok Uram néked</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Hálát adok, Uram, néked, 
 Teljes szívből áldlak téged 
 A hívek gyülekezetében; 
 Megvallom nagy dicsőséged 
 És hirdetem dicséreted 
 Életemnek minden rendében.
[V2]
 Nagyok az Úrnak csudái,
 És aki azt megtekinti, 
 Örvendez annak az ő szíve.
 És az ő szent igazsága 
 És ő dicső méltósága
 Megmarad mind örök időkre. 
[V3]
 Csuda dolgait az Isten 
 Szerzette emlékezetben 
 Kegyes és irgalmas kedvéből. 
 Azoknak ételt ád bőven,
 Akik őtet félik híven; 
 Megemlékezik kötéséről. 
[V4]
 Népével nagy csudákat tett, 
 Hogy a pogányok örökét
 Kezükbe adá őnékiek. 
 Merő hűség és tisztaság 
 És állhatatos igazság 
 Minden dolga az ő kezének. 
[V5]
 Igaz minden ő hagyása, 
 Minden ő parancsolata, 
 Melyben semmi változás nincsen. 
 Az ő népét ő megmenté,
 És ővélük kötést szerze,
 Mely megmarad minden időben. 
[V6]
 Szent és dicső az ő neve,
 És az Úrnak ő félelme,
 A jó bölcsességnek kezdete.
 Ki megtartja ő törvényét, 
 És megőrzi szent Igéjét,
 Annak megmarad dicsérete. 
 </lyrics></song>