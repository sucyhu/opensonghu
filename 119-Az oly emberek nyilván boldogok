<?xml version="1.0" encoding="UTF-8"?>
<song>
  <title>119-Az oly emberek nyilván boldogok</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Az oly emberek nyilván boldogok, 
 Kik igazsággal járnak életökben,
 Isten törvényére vagyon gondjok, 
 És aszerint élnek minden időben, 
 Szent bizonyságit akik megőrzik, 
 És az Istent szívök szerint keresik.
[V2]
 Boldogok azok is, mondom nyilván, 
 Akik hamisságot nem cselekesznek, 
 De mindenkor az Úr útaiban 
 Járnak és szent ártatlanságban élnek. 
 Meghagytad, hogy a te parancsodat, 
 Jól megőrizzük minden mondásodat.
[V3]
 Vajha én oly boldoggá lehetnék, 
 Hogy járhatnék a te szent útaidban 
 És engedhetnék szent törvényednek! 
 Ha parancsodat nézhetném valóban, 
 És azt szívemben bizonnyal hinném, 
 Hogy soha semmi szégyenbe nem esném!
[V4]
 Hálát adok néked teljes szívből, 
 Hogy megtanítasz te ítéletidre,
 Melyek tiszták minden hiba nélkül! 
 Megtartom és gondom lesz törvényidre, 
 De kérlek téged, ó, én Istenem, 
 Hogy soha örökké ne hagyj el engem!
[V5]
 Beszéld meg,  mit tégyenek az ifjak, 
 Hogy élhessenek ők feddhetetlenül? 
 Szent Igéd szerint útjukat szabják. 
 Én téged kerestelek szüntelenül; 
 Kérlek, Úr Isten, teljes szívemből: 
 Eltévelyednem ne hagyj törvényedtől. 
[V6]
 A te igédet rejtem szívemben, 
 Hogy semmi bűnnel ne bántsalak téged, 
 De megmaradjak te ösvényedben, 
 Minden dolgomban megtartom törvényed. 
 Ó, áldott Isten, taníts engemet, 
 Hogy igazán értsem rendelésedet!
[V7]
 Ítéletedet én ajakimmal, 
 És a te szádnak ő kegyes beszédét 
 Előszámlálom hálaadással, 
 Szent kötéseddel biztatom szívemet; 
 Bizonyságidon örvendez lelkem, 
 Mik gazdagságnál kedvesebbek nékem. 
[V8]
 Szüntelen nékem gyönyörűségem 
 Vagyon csak a te parancsolatidban,
 Te útaidat gyakran említem, 
 Hogy el ne essem valaha azokban. 
 Szent igazságodban minden kedvem,
 És te ösvényed én el nem tévesztem. 
[V9]
 Cselekedd ezt szolgáddal kegyesen, 
 Hogy én élhessek tovább e világban 
 És szent igédet megtartsam híven! 
 Én szemeimet nyisd meg világosan, 
 Hogy a te törvényed megtekintsem 
 És annak csudáit eszembe végyem!
[V10]
 Míglen én e földön járok-kelek,
 Ne rejtsd el tőlem parancsolatidat, 
 Kívánság miatt mert elepedek, 
 Igen óhajtom szent igazságodat! 
 Ítéletedhez az én szívemben 
 Nagy kívánságom volt minden időben.
[V11]
 A kevélyeket, Uram, megrontod, 
 Átkozottak és büntetésre méltók,
 Akik megvetik parancsolatod. 
 Forduljon el rólam ő gyalázatjok, 
 Kik csak azért gyalázzák szolgádat, 
 Hogy megőrzöm a te bizonyságidat. 
[V12]
 A fejedelmek énreám törnek, 
 Ha összegyűlnek, de a te hű szolgád 
 Szentségét nézi  ítéletednek,
 Amely szívemnek igaz örömet ád.
 Bizonyságid nékem vigasságim 
 És minden dolgomban tanácsadóim. 
[V13]
 De lám, a porban hever életem,
 Mintha vitetném majd a koporsóba; 
 Szent igéd szerint élessz meg engem!
 Midőn útaimat előszámlálva 
 Felkiálték, te legott feleltél; 
 Rendelésidre taníts meg jókedvvel. 
[V14]
 Add értenem parancsolatidat, 
 Hogy elmélkedjem a te csudáidrul! 
 És elmémben foglalom azokat, 
 Szívem keserűség miatt kibuzdul!
 Ígéreted szerint segíts engem, 
 Hogy tőled ismét megerősíttessem! 
[V15]
 A hamis útról, Uram, téríts el, 
 Törvényeidnek vezérelj útára, 
 Min ember járhat szép csendességgel! 
 Juttass kegyesen szent igazságodra!
 Ítéletedet én elválasztom, 
 És igazságod szemem előtt tartom. 
[V16]
 Bizonyságidra hajtom szívemet,
 És életemet a szerint rendelem. 
 Szégyenvallástól ments meg engemet! 
 Mivel most kitárod bennem én szívem,
 Parancsolatidra lesz nagy gondom, 
 És víg örömmel azokat megfutom. 
[V17]
 Én Istenem, taníts útaidra,
 Hogy szent törvényedre gondot viseljek,
 És azokat megtartsam mindenha! 
 Adj értelmet, Uram, igazgass, kérlek,
 Hogy törvényedet őrizzem híven, 
 És mindenkor megtartsam én szívemben. 
[V18]
 Vezess, hogy benned leljem örömöm,
 Mutasd meg parancsolatid ösvényét, 
 Mert azokban igen gyönyörködöm! 
 Te rendelésedre hajtsad szívemet!
 Szent bizonyságid végyem eszembe, 
 És ne hagyj esnem telhetetlenségbe! 
[V19]
 Fordítsad el az én szemeimet,
 Hiábavalókat hogy ne nézzenek;
 A te utadban éltess engemet! 
 Szolgáddal láttasd szent ígéretednek 
 Bétöltését, aki téged tisztel 
 És mindenkor fél alázatos szívvel. 
[V20]
 Végy el rólam minden gyalázatot,
 Melytől én igen félek és rettegek! 
 Ítéleteid jók, és azokat 
 Én megtanulni igen örvendezek. 
 Gyönyörködik törvényedben szívem, 
 És igazságban éltess, Uram, engem!
[V21]
 Forduljon hozzám, Uram, kegyelmed, 
 És segedelmed adjad, hogy láthassam! 
 Ígéretedből vélem ezt tegyed, 
 Hogy szájukat azoknak bedughassam, 
 Akik engemet gyaláznak szörnyen,
 Mert bízom a te szent ígéretedben!
[V22]
 Szent igaz igéd ne vedd el tőlem, 
 Hogy az mindenkor legyen az én számban!
 A te beszéded én reménységem, 
 Te törvényedet szívemben foglalván.
 És azt megtartom én minden módon, 
 A szerint élvén most és mindenkoron. 
[V23]
 Szüntelen járok én nagy örömmel,
 Mert parancsolataidat követem;
 Szívem mindenkor azokra szemlél.
 A királyok előtt bízvást beszélem 
 A te bizonyságidat, melyektől 
 Meg nem rettenek, nem félek szégyentől. 
[V24]
 Gyönyörködöm a te törvényedben, 
 Szent parancsolataidat szeretem 
 Mindenek felett egész éltemben. 
 Én kezeimet készen felemelem 
 A te kedves parancsolatidra, 
 És én azokról beszélek mindenha. 
[V25]
 Gondold meg azt és jusson eszedbe, 
 Amit szolgádnak egyszer megígértél,
 Jó reménységet adván szívembe!
 Minden ínségben vagyok bátor szívvel, 
 Mert szent beszéded bizony engemet 
 Megújít és megtartja életemet. 
[V26]
 A kevély népek csúfolnak engem 
 És nevetnek, de nem gondolok vélek, 
 Hogy törvényedet azért megvetném, 
 De a te ítéletidre tekintek, 
 Melyeknek örök voltát jól tudom, 
 És magamat azokkal vigasztalom. 
[V27]
 És miként az istentelen népek,
 Kik elszakadtak a te törvényedtől, 
 Gondolatimnak nagy bút szereznek: 
 Emlékezésem a te szerzésedről
 Ének volt nékem nagy örömömben,
 Bujdosásimnak minden ő helyökben. 
[V28]
 Sem éjjel, sem nappal meg nem szűnöm
 A te nevedről gyakran emlékezni;
 Szent parancsolatidat keresem, 
 Főképpen erre szoktam vágyakozni.
 Minden előtt magamban elszántam, 
 Hogy a te törvényedet én megtartsam. 
[V29]
 Hiszem, te vagy az én örökségem, 
 Teljes erőmmel azért azon lészek,
 Hogy a te igédet megőrizzem. 
 A te színed előtt szívből könyörgök: 
 Kegyelmezz meg, Úr Isten, énnekem, 
 Mert ígéreted megvigasztal engem! 
[V30]
 Jól meggondolom az én utamat, 
 Hogy a jó útról el ne tévelyedjem; 
 Arra vezérlem minden gondomat, 
 Bizonyságidra lábamat térítem. 
 Igen sietek, nem kések semmit, 
 Hogy megtarthassam szent parancsolatid. 
[V31]
 Megfosztottak az istentelenek, 
 Elpusztítának, de mindazonáltal 
 Törvényid tőlem nem felejtetnek.
 Még éjfélkor fölkelek vigassággal
 És tégedet dicsérlek és áldlak 
 Ítéletiért szent igazságodnak. 
[V32]
 Az oly népekhez adom magamat, 
 Kik téged félnek és tereád néznek 
 És megtartják parancsolatidat. 
 Bőségével te kegyelmességednek 
 Teljes e világ, azért, én Uram, 
 Szent törvényedre tőled taníttassam! 
[V33]
 Íme, szegény szolgáddal sok jót től, 
 Szent ígéreted szerint megsegítél, 
 Min most is örvendek tiszta szívből. 
 Taníts és áldj engem jó  értelemmel! 
 Engedd meg nékem ismeretedet, 
 Mert igaznak ismerem törvényedet. 
[V34]
 Minekelőtte megbüntettetném, 
 Az igaz utat elvétettem vala, 
 Most életem igédhez rendelem, 
 Szorgalmatossággal tekintek arra.
 Uram, jókedvű vagy és irgalmas, 
 Azért szerzésedre engemet oktass. 
[V35]
 A kevélyek rólam hamisságot
 Költnek, de én a te szent törvényedet, 
 Megőrizem parancsolatidat. 
 Kövér ő szívük és megkeményedett, 
 Én pedig a te szent törvényedben 
 Gyönyörködöm mind egész életemben. 
[V36]
 Jómra lett nékem, hogy megalázál, 
 Hogy megtanuljam a te törvényedet, 
 Min igyekezem nagy óhajtással.
 Aranyt, ezüstöt és egyéb effélét,
 Mit az emberek nagyrabecsülnek, 
 Törvényedhez képest tartok semminek. 
[V37]
 Kezeiddel formáltál engemet,
 Taníts meg azért parancsolatidra, 
 Hogy törvényidnek tudjam értelmét.
 És ezen indulnak nagy vigasságra 
 Az istenfélők, látván e dolgot,
 Hogy igédbe vetem bizodalmamat. 
[V38]
 Igaz vagy, Uram, ítéletidben, 
 Tudom, hogy senkit nem büntetsz méltatlan, 
 Engem is méltán büntetsz ekképpen.
 Kérlek, cselekedjed ezt irgalmadban, 
 Hogy én megvigasztaltassam megint 
 Szolgádnak mondott ígéreted szerint! 
[V39]
 Nagy irgalmadat mutasd meg nekem, 
 Hogy éljek, mert csak a te törvényedbe’ 
 Vagyon minden én gyönyörűségem. 
 A kevélyek essenek szégyenségbe, 
 Kik engem hamis okkal terhelnek, 
 De én a te törvényedről beszélek. 
[V40]
 Térjenek hozzám mostan mindenek,
 Kik téged félnek, törvényed tisztelik
 És a te bizonyságidnak hisznek! 
 Tiszta én szívem, el sem tévelyedik, 
 De megtartja a parancsolatot,
 Hogy ne valljak szégyent, se gyalázatot. 
[V41]
 Lelkem elfogy nagy kívánságában, 
 Midőn várom a te segedelmedet; 
 Bízván igédnek fogadásában. 
 Ugyan elfárasztom az én szememet 
 Nagy várakozás miatt, így szólva: 
 Mikor vigasztalsz meg engem valóba’? 
[V42]
 Noha én csaknem hasonló vagyok 
 Füstön elaszott, megszáradt tömlőhöz,
 Szerzésidre mégis gondot tartok. 
 Míglen kell várnom, mikor látsz ügyemhöz? 
 Míg halasztod el ítéletedet, 
 Ha bünteted meg ellenségeimet? 
[V43]
 A kevélyek, kik szent törvényedet 
 Megvetik, titkon nekem vermet ásnak, 
 De ha tekintjük szent szerzésidet, 
 Parancsolatid mind jók és igazak.
 Nagy méltatlanul kergetnek engem, 
 Tarts meg azért és légy én segedelmem! 
[V44]
 Csaknem elvesztének ők engemet, 
 És majd ugyan eltörlének e földről, 
 Mégsem hagyom el szent törvényedet, 
 Tartsd meg éltemet kegyelmességedből, 
 Hogy megtartsam Felséged kötésit, 
 És megőrizzem minden bizonyságit. 
[V45]
 Mindörökké, Uram, a te igéd 
 Megáll és megtart a magas mennyekben,
 Azonképpen isteni hűséged 
 Megmarad örökre minden időben, 
 Mint az álló föld, mit te fundáltál, 
 Mely ő helyében mindenkoron megáll. 
[V46]
 Mind ma és mindörökké megállnak,
 Amiket te rend szerint teremtettél,
 És teneked mindenek szolgálnak.
 Hogyha magamat a te törvényeddel 
 Nem vigasztaltam volna, már  régen 
 Elvesztem volna én nagy ínségemben. 
[V47]
 Nem felejtem el szent törvényedet, 
 És gondot tartok parancsolatidra, 
 Mert te azokban éltetsz engemet. 
 Tekints, Uram, kegyelmesen szolgádra!
 Légy segítségem, mert tied vagyok,
 És törvényidnek őrzésire vágyok. 
[V48]
 Istentelenek énreám titkon 
 Leselkednek és törnek életemre.
 Én elmélkedem bizonyságidon,
 És minden dolgot ha megnézek végre, 
 Látom, hogy mindenek elmúlandók, 
 De a te törvényid megmaradandók. 
[V49]
 Nagy szerelmem vagyon törvényedhez, 
 Melyről naponként örömest beszélek,
 Mert ez nékem víg örömöt szerez; 
 Te parancsolatid bölcsebbé tésznek 
 Engemet minden ellenségimnél,
 Mert soha tőlem ők nem távoznak el. 
[V50]
 Tudósabb vagyok tanítóimnál, 
 Akiket már nagy bölcseknek tart minden,
 Mert bizonyságod elmémben megáll. 
 Még a véneknél is bölcsebb vagyok én, 
 Mert te törvényed szem előtt tartom, 
 És elmémet attól el nem fordítom. 
[V51]
 Minden hamis utat elkerülök, 
 Lábam ne járjon a gonosz ösvényen;
 Igéd megtartásának örülök, 
 Ítéletidet tekintem szüntelen.
 Azoktól soha el nem távozom, 
 Kik által én tetőled taníttatom. 
[V52]
 A te beszéded ékes és drága, 
 Még a méznél is édesebb én számban,
 Kimondhatatlan gyönyörű volta. 
 Igédben van bölcsességem fundálván; 
 Bölcsességemet abban keresem, 
 A hamisságnak ösvényét gyűlölöm. 
[V53]
 Óránként fáklyám nékem szent igéd, 
 Mely világot tart nékem útaimban,
 Hogy egyenesen járjam ösvényed, 
 Amelyen én járhatok bátorságban. 
 Megesküszöm és néked megállom,
 Hogy igazságodnak jussát megtartom. 
[V54]
 Felette igen megnyomorodtam, 
 Enyhíts meg és végy fel engem ismétlen, 
 Amint nekem megígérted, Uram! 
 Az áldozat, mit szájam neked tészen, 
 Kérlek, hogy légyen kedves tenálad, 
 Ítéletedet én tudtomra adjad!
[V55]
 Oly nagy veszélyben forog életem, 
 Hogy tenyeremben hordozom lelkemet, 
 Szent törvényedet mégsem felejtem. 
 A hitlenek, kik gyalázzák nevedet, 
 Tőrt vetnek nékem mindenütt széjjel, 
 Szent szerzésidtől mégsem távozom el. 
[V56]
 Bizonyságidat örökül bírom,
 És azokat tartom drága kincsemnek, 
 Azokban lesz minden vigasságom! 
 Szívemet hajtom a te törvényednek 
 Megtartására minden időben, 
 És azokat megőrzöm mindvégiglen. 
[V57]
 Ösztönösen gyűlölöm azokat,
 Akik mindenkor kétfelé gondolnak, 
 De szeretem én a te utadat, 
 És csak tégedet tartlak oltalmamnak. 
 Ígéretedben van reménységem, 
 A te szent igéd paizsom énnékem. 
[V58]
 Gonosztevők, menjetek el tőlem,
 Mert én azt mind meg akarom tartani, 
 Amit az Isten parancsol nekem!
 Igéd szerint siess engem táplálni,
 Hogy élhessek, légy velem, Úr Isten,
 Ne szégyenüljek meg reménységemben!
[V59]
 Légy gyámolom, adj jó békességet, 
 Úgy lészen kedves énnékem törvényed, 
 Abban keresem én örömömet! 
 Az olyakat te mind a földhöz vered, 
 Kik elhajolnak igazságodtul 
 És járnak minden dolgukban álnokul. 
[V60]
 Gonoszakat te elvetsz a földről, 
 Mint a salakot vagy ércnek szemétjét.
 Szent bizonyságid szeretem szívből! 
 Félelmében szívem előtted reszket!
 Testem elepedt nagy rettegésbe’, 
 A te kemény ítéletedre nézve. 
[V61]
 Pörpatvar nincsen nékem kedvemre, 
 És igazságát megadom mindennek; 
 Ne adj azért azoknak kezekre, 
 Akik engemet szüntelen kergetnek! 
 Szolgádat minden jóra vezéreld, 
 És a kevélyek ellen védelmezzed!
[V62]
 Az én szemeim elfogyatkoztak, 
 Úgy nézik, várják te segedelmedet,
 óhajtják igazságát szavadnak, 
 Ne késsél, Uram, segíts meg engemet! 
 Szegény szolgáddal tégy kegyelmesen, 
 Taníts igédre, oktass törvényedben!
[V63]
 Szolgád vagyok, adj értelmet nekem,
 Hogy érthessem a te bizonyságidat, 
 És jó értelmében gyönyörködjem! 
 Ideje, Uram, hogy láttasd dolgodat,
 Mert helye nincs már az igazságnak, 
 A te törvényid mind eltiportatnak. 
[V64]
 Azért a te szent tanításidat 
 Tiszta aranynál is inkább szeretem, 
 Mindennél feljebb tartom azokat, 
 Életemet én a szerint rendelem, 
 Mert igaznak tartom mindenképpen, 
 A hamis ösvényt gyűlölöm erősen. 
[V65]
 Rakvák bizonyságid nagy csudákkal,
 Hogy azért megtarthassam én szívemben,
 Azon igyekszem nagy buzgósággal. 
 A te igéd, ha kik veszik eszükbe, 
 Setét szíveket megvilágosít,
 Együgyűeket bölcsességre tanít. 
[V66]
 Felfohászkodom gyakran én számmal, 
 Mert én azt nagy szívem szerint kívánom,
 Hogy törvényedet értsem bizonnyal.
 Tekints reám és könyörülj szolgádon! 
 Irgalmazz nékem, lám, nagy jókedved 
 Azokhoz, akik szeretik szent neved!
[V67]
 Szent igédben vezéreld utamat, 
 És őrizz meg engem a hamisságtól,
 Hogy az rajtam ne vegyen hatalmat; 
 Ments meg a népek nyomorgatásától,
 Hogy törvényedet örömmel nézzem 
 És parancsolatidat megőrizzem. 
[V68]
 Világosítsd meg orcád szolgádon, 
 És taníts meg, hogy én jól meggondoljam, 
 Beszéded engem mire tanítson! 
 Könnyhullatásom szememből azértan 
 Mint patak ömlik, mert hogy a népek
 Becsületet nem tesznek törvényednek. 
[V69]
 Summa szerint, Uram, te igaz vagy 
 Mindennémű te cselekedetedbe’, 
 Ítéletednek igazsága nagy. 
 Te igazságod vehetik eszükbe, 
 Bizonyságidat akik megnézik, 
 És parancsolatidat megőrizik. 
[V70]
 Megöl a bú nagy indulatomban, 
 Midőn tekintem a te szent igédet, 
 Hogy az ellenség csúfolja bátran,
 És elfelejti minden beszédidet. 
 A te szent igéd igen szép tiszta,
 Szolgád azért szereti és megtartja. 
[V71]
 Én kicsiny és megvettetett  vagyok,
 De mégsem felejtem el törvényedet, 
 Sőt mindenütt arra gondot tartok. 
 Szent igazságidnak nem látják végét, 
 Mert mindörökké ők megmaradnak; 
 Törvényed törvénye az igazságnak. 
[V72]
 Én kergettetem, vagyok ínségben, 
 De nem gondolván semmi nyavalyámmal, 
 Nagy örömöm van te törvényedben. 
 Te igazságod mindörökké megáll,
 Melyet jelents meg nekem kegyesen,
 És bátorságos leszek életemben. 
[V73]
 Teljes szívből hozzád esedezem,
 Uram, hallgass meg engem kegyelmesen, 
 Hogy rendelésidet megőrizzem!
 Kérlek, szabadíts meg engem, Úr Isten, 
 És legottan igyekezem azon, 
 Hogy bizonyságid megtartsam jó módon. 
[V74]
 Gyakorta reggel virradat előtt 
 Könyörgésemben tehozzád kiáltok, 
 Igédbe vetvén reménységemet. 
 Előbb, hogynem elmennek a virrasztók, 
 Az én szemeim vigyáznak, néznek, 
 És a te szent igédről elmélkednek. 
[V75]
 Kegyességedért halld meg beszédem,
 Tartsd meg életem a te jóvoltodból, 
 Hadd vidámuljon meg az én szívem, 
 Mert sok hitetlen nép énreám tódul,
 És engem szertelen sanyargatnak, 
 De a te törvényedtől távol vannak. 
[V76]
 De te énhozzám, Uram, közel vagy, 
 És te igédből tudom réges-régen: 
 Szent törvényednek igazsága nagy, 
 Te bizonyságid fundáltattak szépen. 
 Hogy örökké megmaradnak, tudom, 
 És jól értem, azért nyilván kimondom. 
[V77]
 Vedd eszedbe én nagy ínségemet, 
 Én nyavalyámból, Uram, szabadíts meg,
 Mert nem felejtem el törvényedet!
 Fogadd fel ügyemet és védelmezz meg, 
 Megtekintvén szent ígéretedet,
 Éltess a te szent igéddel engemet! 
[V78]
 A gonoszoktól, minden meghiggye,
 A segítség s üdvösség távol vagyon, 
 Mert ők nem néznek szent szerzésidre. 
 Szent irgalmasságod nagy mindenkoron!
 Uram, tarts meg engemet, hogy éljek 
 Nagy igazságából ítéletednek. 
[V79]
 Bizonyságidat én nem hagyom el,
 Noha énreám nagy sok népek törnek, 
 Kik gyűlölnek és kergetnek széjjel;
 Ó, mily sérelmes ez az én szívemnek, 
 Hogy ellenségi az igazságnak 
 A te igéddel semmit nem gondolnak!
[V80]
 Törvényidet én igen szeretem, 
 És soha el nem távozom azoktól; 
 Kegyességedből tartsd meg életem!
 Te igaz beszéded mindent felülmúl;
 Szent ítéleti igazságodnak 
 Mostan és mindörökké megmaradnak. 
[V81]
 Űznek, kergetnek a fejedelmek, 
 Noha senkinek semmit nem vétettem;
 Szent igédtől szívemben rettegek, 
 Ígéretedben örvendez én lelkem, 
 Mint aki talál nagy gazdag prédát, 
 Avagy mint aki nyer sok drága marhát. 
[V82]
 A hazugságot igen gyűlölöm, 
 Semmit e földön inkább nem utálok, 
 De a te törvényedet szeretem, 
 És igazságán oly igen vigadok,
 Hogy meggondolván ítéletedet, 
 Naponként hétszer dicsérlek tégedet. 
[V83]
 Nagy békességük vagyon azoknak, 
 Kik szeretik a te szent törvényedet, 
 Semmi veszélyben el nem botolnak. 
 Várom, Uram, a te üdvösségedet! 
 Abban forgatom minden gondomat,
 Hogy cselekedjem parancsolatidat. 
[V84]
 Bizonyságidra gondot tart lelkem,
 Mert én oly igen szeretem azokat, 
 És én csak azokban gyönyörködöm, 
 Rendelésidben gyakorlom magamat. 
 Előtted vagyon minden életem, 
 Nincsen elrejtve tőled én ösvényem. 
[V85]
 Zengő kiáltásom jusson hozzád, 
 És igazságodat adjad értenem, 
 Mint szent igédben te felfogadtad! 
 Jusson elődbe én esedezésem,
 Szabadíts meg minden ínségemből,
 A te régen tett szent ígéretedből!
[86]
 Ha én megtanulom szerzésedet,
 Az én ajakimmal dicsérlek téged, 
 Hirdeti nyelvem te szent igédet, 
 Mert minden törvényed és ígéreted 
 Merő hűség és tiszta igazság,
 Nem találtatik abban semmi hívság. 
[V87]
 Ments meg, Uram, engem kezeiddel, 
 Légy erősségem, segedelmem nékem, 
 Mert törvényedet szeretem szívvel!
 Üdvözítésed várom, én Istenem,
 Melyben vetettem reménységemet, 
 Mert igen kedvelem szent törvényedet. 
[V88]
 Éltét csak azért kívánja lelkem, 
 Hogy ő tégedet, Uram, dicsérhessen,
 Ítéleted légyen segedelmem!
 Mint elveszett juh bujdosom e földön. 
 Uram, keress meg engem, szolgádat, 
 Nem felejtem el parancsolatidat!
 </lyrics></song>