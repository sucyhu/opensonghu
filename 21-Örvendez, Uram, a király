<?xml version="1.0" encoding="UTF-8"?>
<song>
  <title>21-Örvendez, Uram, a király </title>
  <lyrics>[V1]
 Örvendez, Uram, a király 
 A te nagy hatalmadban 
 És szabadításodban; 
 És vigad nagy buzgósággal, 
 Hogy őt megsegítéd, 
 Ínségből kimentéd.
[V2]
 Úgy viseled néki gondját, 
 Hogy amit tőled kérend, 
 Mindeneket megnyerend. 
 Mihelyt felnyitja ő száját, 
 Szól alig egy igét: 
 Már hallod kérését.
[V3]
 Elébb, hogynem könyörgene, 
 Meghallgatod, meglátod, 
 Irgalmaddal megáldod, 
 És feltéssz az ő fejére 
 Sárarany koronát 
 Mint királyi pompát.
[V4]
 Őt felvőd nagy dicsőségre 
 A te segedelmeddel, 
 Örök üdvösségeddel. 
 E nagy királyi felségre 
 Tőled emelteték 
 És ékesítteték.
[V5]
 Szereted őt minden jókkal, 
 És a te szent áldásod 
 Néki örökké nyújtod. 
 Örvendetes vígságokkal 
 Őt gyönyörködteted, 
 Színedre nézeted.
[V6]
 E király mindenkor bízik 
 Csak az ő Istenében, 
 És nem fél veszélyében. 
 A Magasságosnak nyugszik 
 Irgalmasságában 
 És megmarad abban.
[V7]
 Megtalálja kezed őket, 
 Akik reád támadnak, 
 Bosszúságodra járnak. 
 És a te gyűlölőidet 
 Kezeidből senki 
 Soha ki nem menti.
[V8]
 Mint a hév tüzes kemence, 
 Haragod körülveszi 
 És őket mind ellepi. 
 Haragos orcádnak színe 
 Őket megemészti, 
 Mint a láng, elnyeli.
[V9]
 Mert gonoszra igyekeztek, 
 Szándékoztak ellened, 
 Hogy bosszantsanak téged. 
 Sok csalárdságot terveztek, 
 De hogy véghez menjen, 
 Erejükben nincsen.
[V10]
 Azért, Uram, már támadj föl: 
 Mutasd meg hatalmadat, 
 Lássuk erős voltodat, 
 Hogy dicsőséges erődről 
 Vígan énekeljünk, 
 És benned örvendjünk. </lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>