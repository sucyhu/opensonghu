<?xml version="1.0" encoding="UTF-8"?>
<song>
  <title>39-Magamban elvégezém, és mondám </title>
  <lyrics>[V1]
 Magamban elvégezém, és mondám: 
 Hogy dolgom megtartóztatnám, 
 Hogy nyelvem oly i-gét nem ejtene, 
 Mely énnekem bút szerzene, 
 Én szájamra zabolát vetettem, 
 Míg a hitlen áll előttem.
[V2]
 Én mint a néma, veszteg hallgaték, 
 Még a jóról sem beszélék, 
 Sőt fájdalmam is titkolnom kelle, 
 Min sérelmem öregbüle; 
 Ég vala szívem, hogy meggondolám, 
 Eltüzesülvén ezt mondám:
[V3]
 Mutasd meg, Uram, éltemnek végét, 
 És meddig éltetsz engemet? 
 A napok számát jelentsd meg nekem! 
 Míg e világon kell élnem, 
 Mert időm nálad csak egy arasznyi, 
 Előtted életem semmi.
[V4]
 Bizony mulandó semmi az ember, 
 Ki magának sokat ígér! 
 Mint az árnyék, az ember elmúlik, 
 Mégis szorgalmatoskodik, 
 Sokat gyűjt és sok kincset rak össze, 
 Nem tudja, kié lesz végre.
[V5]
 Uram, hát nékem kiben kell bíznom? 
 Nincs kívüled vigasságom! 
 Ments ki engemet minden vétkemből,
 És a bolondok nyelvétől 
 Őrizz meg, hogy ők ne csúfoljanak, 
 Midőn ez ínségben látnak.
[V6]
 Mint a néma, hallgatok erősen, 
 Szájam fel sem nyitom, mert én 
 Tudom, hogy ezt mind te cselekedted. 
 Ostorod rólam elvegyed! 
 Mert kemény kezed nagy volta miatt 
 Minden életem ellankadt.
[V7]
 Mert midőn te megfedded az embert 
 Az ő nagy gyarlóságáért, 
 Azonnal elvész szép ábrázatja, 
 Mint a molytól a szép ruha. 
 Lám, az ember mely igen mulandó, 
 Semmi dolga nem állandó.
[V8]
 Hallgasd meg, Uram, könyörgésemet, 
 Kérésemre ne légy siket! 
 Mert előtted vendég és zarándok, 
 Mint atyáim, olyan vagyok. 
 Szűnjél meg tőlem, hadd vegyek erőt 
 Az én kimúlásom előtt! </lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>