<?xml version="1.0" encoding="UTF-8"?>
<song>
  <title>323-Dicsőség a magas mennyekben</title>
  <lyrics>[V1]
 Dicsőség a magas mennyekben 
 Istennek és ide alatt, 
 A földi alacsony helyekben 
 Békesség és jóakarat! 
 Így énekelnek az Istennek 
 Az égi karok, buzdítván 
 Az élőket, kik örvendeznek, 
 Ez éneklést megújítván.
[V2]
 Dicsőség, dicsőség az égben 
 Istennek, ki úgy szerette 
 E világot, hogy szegénységben 
 Szent Fiát eleresztette, 
 Hogy minket, gyarló halandókat, 
 Kiket szomorú fogságba 
 Tart vala a bűn, mint rabokat, 
 Helyheztessen szabadságba.
[V3]
 Ó, emberi testbe öltözött 
 Jézusunk, lásd, mint gerjedez 
 A mi szívünk az öröm között, 
 Úgy újul és úgy éledez, 
 Mint mikor a nap feljöttével, 
 Kilövellvén az életet, 
 Elűzi az éjjelt s fényével 
 Felkölti a természetet.
[V4]
 Jövel, fogadd el te magadnak 
 E szívet és lakozz ebben; 
 Ez az, amit adhatnak s adnak 
 Híveid legszívesebben 
 Azért a csuda szeretetért, 
 Amelyet hozzánk mutattál,
 Midőn a mi már vesztére tért 
 Lelkünkért alászállottál.
[V5]
 Hozd el mihozzánk te magaddal 
 Az isteni békességet; 
 Bűnös lelkünknek irgalmaddal 
 Nyújts biztatást, reménységet, 
 Hogy bús háborúnk, amely belől 
 Régóta szaggat már és tép, 
 Ne kezdődjék elől, meg elől, 
 Hanem hallgasson el végképp.
[V6]
 Szülj újjá, értünk ma született 
 Jézusunk, a te lelkeddel 
 Ezen a néked szenteltetett 
 Ünnepnapon, s kegyelmeddel 
 Úgy igazgass és bírj bennünket, 
 Hogy nyomdokid követhessük, 
 És e mi földi életünket 
 Mennyeivel cserélhessük.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>