<?xml version="1.0" encoding="UTF-8"?>
<song>
  <title>504-A nap immár elenyészett</title>
  <lyrics>[V1]
 A nap immár elenyészett, 
 Az ég besötétedik, 
 Nyugvóra vált a természet, 
 És minden csendesedik; 
 Engemet is az álom 
 Megújít, feltalálom 
 Fáradt testemnek nyugvását, 
 Elmémnek megvidulását.
[V2]
 Míg hát fejem lehajtanám 
 A szükséges álomra, :/: 
 Gondjaim elbocsátanám, 
 Menvén nyugodalomra: 
 Gondviselőm, táplálóm! 
 Jóságodat hálálom; 
 Aki ma is úgy szerettél, 
 Hogy sok jóban részeltettél.
[V3]
 Adtál erőt, tehetséget, 
 Adtál ösztönt a jóra, :/: 
 De vajon bennem készséget 
 Talált-e minden óra? 
 Magam is jól érezem, 
 Hogy sokra nem érkezem, 
 A lélek kész, ámde a test 
 Sokszor tehetetlen és rest.
[V4]
 Kegyelmednek köszönhetem
 E nagy ajándékot is, :/: 
 Hogy a jóra érezhetem 
 Már csak a szándékot is. 
 Amit azért kezdettél, 
 Bennem felélesztettél, 
 Kérlek, hogy félbe ne hagyjad, 
 Sőt gyarapodását adjad.
[V5]
 Bocsássad meg hibáimat, 
 Melyeket ma ejtettem, :/: 
 Szaporítsad javaimat, 
 Melyeket tőled vettem. 
 Engedjed, hogy halálom, 
 melynek a csendes álom 
 Kiábrázoló példája: 
 Légyen idvesség órája.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>