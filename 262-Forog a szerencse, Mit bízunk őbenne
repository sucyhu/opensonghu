<?xml version="1.0" encoding="UTF-8"?>
<song>
  <title>262-Forog a szerencse, Mit bízunk őbenne</title>
  <lyrics>[V1]
 Forog a szerencse, 
 Mit bízunk őbenne? 
 Semmiben nem állandó. 
 Csak ideig kedvez,
 Tündöklő üveghez 
 Mindenképpen hasonló. 
 Ki minthogy eltörik, 
 Így ő is változik, 
 Állapotja romlandó.
[V2]
 E rossz, csalárd világ, 
 Ki merő hamisság, 
 Engem már majd elveszte, :/: 
 Mint halat horogra, 
 Úgy csala sok búra 
 Hízelkedő beszéde. 
 Étkével táplála, 
 Melyben rejtve nála 
 Iszonyú csalárd mérge.
[V3]
 Nyughatatlan sok gond
 Íme, annyira ront, 
 Hogy nem soká megemészt. :/: 
 Ha nem szánja lelkem 
 Teremtő Istenem, 
 Sok bú, siralom elvészt, 
 Sőt én ellenségem 
 Csudálja, hogy engem 
 A föld is el nem süllyeszt.
[V4]
 Éljek-e? - nem tudom, 
 Mert késik halálom 
 S kínjaim nevekednek. :/: 
 Kétségbe essem-e, 
 Halált szerezzek-e 
 Nyomorodott fejemnek? 
 Azt nem mívelhetem, 
 Mert elveszti lelkem 
 Haragja Istenemnek.
[V5]
 Tűrnöm hát jobb lészen, 
 Mert még elővészen 
 Istenem, szent Fiáért. :/: 
 Bűnöm elfelejti, 
 Pokolra sem veti 
 Lelkem, ki hozzá megtért. 
 Bár súlyos kereszttel 
 Próbál és megterhel 
 Méltatlan életemért.
[V6]
 Szenvedek békével, 
 Magamat is ezzel 
 Biztatom mindenekben: :/: 
 Szenvedett Megváltóm 
 Többet, én jól tudom, 
 Üdvösségemért testben. 
 Nem egyedül vagyok 
 Földön, ki nyomorgok: 
 Szenvedik ezt is többen!
[V7]
 Megszán még Istenem, 
 Ennyi sok siralmim, 
 Tudom, jóra fordulnak. :/: 
 Múlnak sóhajtásim, 
 Noha most könnyeim 
 Szemeimből csordulnak. 
 Mint nap eső után, 
 Így bánatim után 
 örömim megújulnak.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>