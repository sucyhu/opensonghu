<?xml version="1.0" encoding="UTF-8"?>
<song>
  <title>369-Jövel Szentlélek Úr Isten</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Jövel, Szentlélek Úr Isten, 
 Lelkünknek vigassága, 
 Szívünknek bátorsága, 
 Adjad minden híveidnek 
 Te szent ajándékodat; 
 Jövel, vigasztaló 
 Szentlélek Isten!
[V2]
 Jövel megnyomorultaknak 
 Nemes vigasztalója,
 Árváknak édes Atyja!
 Töltsd bé siralmas szívünket
 Mennyei nagy örömmel. 
 Jövel, mi lelkünknek 
 Édes vendége!
[V3]
 Távoztasd el mi lelkünknek 
 Hitetlen sötétségét; 
 Világosíts meg minket, 
 Hogy az Istennek igéjét 
 Hallhassuk és érthessük! 
 Jövel és taníts meg 
 Az igaz hitre.
[V4]
 Jövel, gerjeszd fel szívünkben 
 Szent szerelmednek tüzét, 
 Rontsd el a gyűlölséget, 
 Hogy mi egyesek lehessünk 
 Isteni szerelmedben: 
 Jövel, mi lelkünknek 
 Nagy vigassága!
[V5]
 Te vagy bizony örök Isten, 
 Ki Atyától s Fiútól 
 Mindörökké származol. 
 Te vagy mi urunk Krisztusnak
 Áldott, szent ígérete: 
 Te vagy mi lelkünknek
 Megszentelője.
[V6]
 Te vagy, ki a prófétáknak 
 Általa régen szóltál, 
 Krisztust nekünk ígéréd; 
 Te a szent apostoloknak 
 Szívüket bátorítád; 
 Te vagy erőssége 
 Minden szenteknek.
[V7]
 Te vagy a nagy Úr Istennek 
 Mennyei ajándéka, 
 Igazságnak mestere. 
 Taníts minket a Krisztusnak 
 Igaz ismeretire!
 Te vagy mi lelkünknek 
 Bölcs tanítója.
[V8]
 Világosítsd meg elménket, 
 Hogy hihessük a Krisztust 
 Egy idvességnek lenni, 
 És az áldott Atya Istent
 Kegyes atyánknak lenni; 
 Téged ismerhessünk 
 Vigasztalónknak.
[V9]
 Adjad szent ajándékodat, 
 Bátorítsad lelkünket, 
 Hogy vallhassuk a Krisztust! 
 Adjad, hogy mi meggyőzhessük 
 Az ördög csalárdságát! 
 Te vagy mi biztatónk,
 Minden oltalmunk.
[V10]
 Biztasd félelmes szívünket, 
 Hogy kétségbe ne essünk 
 Halálunknak idején, 
 De nagy bátorsággal, vígan 
 E világból kimúljunk! 
 Jövel, vigasztaló
 Szentlélek Isten!
 </lyrics></song>