<?xml version="1.0" encoding="UTF-8"?>
<song>
  <title>139-Uram, te megvizsgálsz engem </title>
  <lyrics>[V1]
 Uram, te megvizsgálsz engem, 
 Megismersz mindent énbennem, 
 Vagy állok, ülök, vagy megyek, 
 Mind tudod, amit művelek; 
 Valamit gondolok szívemben, 
 Te azt mind jól érted meszszünnen.
[V2]
 Vagy járok-kelek, vagy fekszem, 
 Te mindenütt vagy körülem. 
 Jól látod minden utamat, 
 Érted minden dolgaimat; 
 Egy szó sem jő az én nyelvemre, 
 Mit előbb ne tudtál volna te.
[V3]
 Körös-körül rajtam minden 
 Tőled vagyon teremtetvén, 
 Reám bocsátád kezedet, 
 Felülmúlja értelmemet. 
 Bölcseséged meg nem foghatom, 
 Dolgaidon csak álmélkodom.
[V4]
 Lelked előtt hová mennék, 
 Holott elrejtve lehetnék? 
 Előtted hova szaladjak? 
 Égbe menjek? Ott talállak! 
 Ágyamat ha vetném pokolban, 
 Ott látnálak téged legottan.
[V5]
 Ha a hajnal szárnyát venném, 
 És az égre emelkedném, 
 És elrepülnék nagy messze, 
 A külső tenger szélire, 
 Ott is meglelnél, Uram, engem, 
 Kezedet el nem kerülhetem.
[V6]
 Mondék: talán setétséggel 
 Bétakarózhatom éjjel. 
 Az sem lenne használatos, 
 Mert még az éj is világos, 
 Mely körülem annyira fénylik, 
 Hogy nékem fényes napnak látszik.
[V7]
 Nálad ismeretes voltam 
 Előbb, hogynem formáltattam, 
 Hogy még nem voltam, ismertél, 
 És napjaimra szemléltél, 
 Mik könyvedben voltak felírva, 
 Midőn még nem voltak formálva.
[V8]
 Mily drágák a te tanácsid, 
 Ha megnézem gondolatid, 
 Számtalan soknak találom, 
 Ha kimondani akarom; 
 Többnek lelem én a fövénynél, 
 Mely sok a tengerparton széjjel.
[V9]
 Vizsgálj meg és jól próbálj meg, 
 Szívemet valóban nézd meg, 
 És lásd meg, minémű vagyok! 
 Ha gonosz ösvényen járok, 
 És ha olyannak találsz engem, 
 Vezess a jó útra, Istenem!</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>