<?xml version="1.0" encoding="UTF-8"?>
<song>
  <title>406-Én Istenem, benned bízom</title>
  <lyrics>[V1]
 Én Istenem, benned bízom, 
 Segélj, ne hagyj tántorodnom! 
 Lelkem, testem, minden tagom 
 Reád bízom: Vezess, mert rád támaszkodom.
[V2]
 Nem tudom: itt meddig élek, 
 Mikor ér életem véget? 
 Valamikor tetszik neked:
 Hozzád megyek, 
 Akaratodnak engedek.
[V3]
 Minden órában kész lelkem, 
 Hogy veled legyek, Istenem. 
 Nem választok időt, órát, 
 Hozzád jutást, 
 Ha akarod, megyek mindjárt!
[V4]
 Testemnek minden tagjait 
 És a hajamnak szálait 
 Tudod, Uram, mert fejemről 
 Még csak egy szál
 Kedved nélkül alá nem száll.
[V5]
 Itt csak bánat, keserűség, 
 Vagyon fájdalom, betegség; 
 Életünk többnyire ínség,
 Kedvetlenség: 
 még erőnk is erőtlenség.
[V6]
 Nincs orvosság halál ellen 
 Patikában vagy más helyen, 
 Széles mezőn, drága kertben 
 Oly fű nincsen, 
 Haláltól amely megmentsen.
[V7]
 Te azért, ó, én Istenem,
 Add énnékem ezt értenem, 
 Hogy nyomorult mi életünk,
 Meg kell halnunk,
 E világból ki kell múlnunk.
[V8]
 A halálban biztatásom 
 Nékem egyedül Jézusom, 
 Ki énérettem szenvedett, 
 Megfizetett: 
 Szent Atyjának eleget tett.
[V9]
 Azért mikor, én Istenem, 
 Akarod, vedd hozzád lelkem, 
 Hogy veled örökké éljek, 
 Reád nézzek, 
 Az angyalokkal örvendjek.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>