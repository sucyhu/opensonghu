<?xml version="1.0" encoding="UTF-8"?>
<song>
  <title>22-Én Istenem, én erős Istenem! </title>
  <lyrics>[V1]
 Én Istenem, én erős Istenem! 
 Miért hagyál el enynyire engem? 
 Kiáltásomtól a segedelem 
 Nagy távol vagyon. 
 Én kiáltok tehozzád egész napon, 
 De mégsem felelsz meg, nincs ki megtartson; 
 Még éjjel sem hallgatok semmi módon 
 Ez ínségben.
[V2]
 De te szent vagy és az Izráelben 
 Te szentséged megmarad mindenben: 
 Dicsértetel e gyülekezetben 
 Szívvel, lélekkel. 
 A mi régi atyáink teljességgel 
 Tebenned bíztanak jó reménységgel, 
 Szükségükben őket segedelmeddel 
 Megtartottad.
[V3]
 Ha ők szívből kiáltottak hozzád, 
 Mindjárt őket megszabadítottad; 
 Benned bíztak és őket nem hagytad 
 Esni szégyenben. 
 Én nem vagyok ember, de féreg lévén, 
 Minden népeknél vagyok nevetségben: 
 Csúfolnak, utálnak és megvet minden 
 És keserget.
[V4]
 Aki lát, minden csúfol engemet, 
 Száját elvonssza, szól merő mérget, 
 Fejét rázza, hunyorgatja szemét, 
 Reám néz szörnyen, 
 Mondván: ez ember bízott az Istenben, 
 Szabadítsa meg azért őtet innen; 
 Ha szereti az Isten, néki légyen 
 Segítségül.
[V5]
 Hogy te engemet anyám méhéből 
 Kihozál, ottan segedelmem lől, 
 Csecsemő koromban is egyedül 
 Csak benned bíztam. 
 Sőt, mihelyt anyám méhéből származtam, 
 Istenem voltál, reád támaszkodtam, 
 Bátorsággal tehozzád ragaszkodtam, 
 Én Istenem!
[V6]
 Ne távozzál azért messze tőlem, 
 Ne hagyj el, mert nagy az én gyötrelmem! 
 Nincs segítőm, és az én sérelmem 
 Nem fáj senkinek. 
 Sok erős bikák engem körülvettek, 
 A básáni nagy ökrök reám törnek, 
 Megölni, megtaposni igyekeznek 
 Nagy méltatlan.
[V7]
 Az ő szájukat énreám tátván, 
 Mint ragadozó, sívó oroszlán, 
 Agyarkodnak, hogy engem torkukban 
 Béfalhassanak. 
 Könnyhullatásim, mint a vizek, folynak, 
 Én csontjaim helyükből kimozdulnak. 
 Szívem, mint viasz, olvad, bélim fájnak 
 Sebek miatt.
[V8]
 Mint cserép, minden erőm elszáradt, 
 Száraz nyelvem az ínyemhez ragadt; 
 Porba vetél engem, érzem kínját 
 Halál mérgének. 
 Mert engemet sok ebek körülvettek, 
 Gonosz népek ellenem összegyűltek, 
 Kezeimet és lábaimat ezek 
 Általszúrták.
[V9]
 Én csontjaimat megolvashatnák, 
 Szörnyű szemeket reám fordítnak. 
 Kínomban nem szánnak, de gúnyolnak, 
 Űznek csúfságot. 
 Elosztották egymás közt én ruhámat, 
 És öltözetemre vetettek sorsot, 
 Hogy abból ne metélnének foltokat, 
 Osztván részre.
[V10]
 Azért tőlem, Uram, ne légy messze, 
 Ne késsél, életemnek ereje! 
 Kérlek, siess, tekints ínségemre: 
 Légy segedelmül! 
 Mentsd meg életem az éles fegyvertül, 
 Védelmezz meg e sok dühös ebektül, 
 Egyedül-voltomat mentsd meg ezektül, 
 Jóvoltodbul!
[V11]
 Tarts meg az éh oroszlán torkátul, 
 És az egyszarvú fenevadaktul, 
 Mik mostan körülvettek nagy mordul, 
 Ó, tarts meg engem! 
 Melyért nevedet híven hadd dicsérem, 
 Az én atyámfiainak hirdetem, 
 És a szent gyülekezetben tisztelem 
 Felségedet.
[V12]
 Istenfélők, dicsérjétek őtet, 
 Jákób fiai, áldjátok nevét; 
 Izráel népe, féld e Felséget 
 Mint Istenedet! 
 Mert nem utálja a szegénynek ügyét, 
 És tőle el nem fordítja szent színét, 
 De ha kiált, meghallgatja kérését 
 Nagy kegyesen.
[V13]
 Azért dicséretem rólad leszen 
 Minden előtt a gyülekezetben, 
 És én fogadásim semmiképpen 
 Meg nem töretnek. 
 A szegények esznek, megelégesznek, 
 Téged az Istent keresők dicsérnek, 
 Él az ő lelkük, és benned örvendnek 
 Mindörökké.
[V14]
 E földi népnek minden serege 
 Az Úrhoz gyűl ez emlékezetre. 
 És a pogányoknak nemzetsége 
 Néki hajt fejet. 
 Mert egyedül az Úr bír mindeneket, 
 Övé az ország, és a pogány népet 
 Bírja, rajtuk megmutatván erejét 
 Kezeinek.
[V15]
 A kövérek, kik megelégedtek, 
 És kik már porrá lenni készültek, 
 Dicsérnek téged minden szegények 
 És nyomorultak, És maradéki mindnyájan azoknak 
 Néked szolgálván, térdet-fejet hajtnak 
 És firól fira téged ők uralnak, 
 Ó, nagy Isten! 


</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>