<?xml version="1.0" encoding="UTF-8"?>
<song>
  <title>278-Dicsőült helyeken</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Dicsőült helyeken, 
 mennyei paradicsomban, :/: 
 Akik vigadoztok 
 véghetetlen boldogságban, 
 Vagytok megújult állapotban; 
 Az Úrnak nevét szép énekszóban, 
 No dícsérjétek vigasságban.
[V2]
 Lássátok, ti dicső 
 angyali lelkek az égben, :/:
 A fénylő mennyei 
 testek roppant seregében:
 Mint uralkodik dicsőségben
 Az Úr, és őtet felségében
 Imádjátok tiszta szentségben!
[V3]
 Nap, hold, csillagos ég!
 Ti az Urat dicsérjétek, :/: 
 Jóságát, hatalmát,
 bölcsességét hirdessétek;
 Mert amely rendet ő tinéktek
 Kiszabott, az a ti törvénytek 
 És ti annak híven engedtek.
[V4]
 Tenger, föld, szigetek
 s a hegyek pompás szépsége, :/: 
 Erdők és ligetek, 
 folyóvizek kiessége,
 Sík mezők, rétek ékessége, 
 Vetések kellemetessége:
 Mind a teremtő dicsősége!
[V5]
 Fák, bokrok, csemeték,
 gyümölcsöket hozó kertek, :/: 
 Pompás liliomok 
 s minden virági szépségek,
 Színekkel kihímezett rétek, 
 Apróbb és nagyobb növevények: 
 A gondviselést hirdessétek.
[V6]
 E földön lakozó
 minden állat boldogsága, :/: 
 A szárnyon repdeső 
 madaraknak vidámsága,
 A halak s férgek sokasága, 
 Egyszóval az élők világa
 Mondja: mily nagy az Úr jósága!
[V7]
 Bölcs Isten remeki!
 Kik az ő képei vagytok :/:
 És a tőle lehelt
 emberi lélekkel bírtok: 
 Az örökkévalót lássátok 
 Munkáiban és imádjátok; 
 Egy szívvel és szájjal mondjátok:
[V8]
 Dicséret, dicsőség,
 tisztesség és hálaadás, :/: 
 A szentek Urának 
 légyen örök magasztalás! 
 Kiben soha nincs megváltozás,
 Vagy ígérettől elhanyatlás: 
 Tőle fejünkre szálljon áldás! 
 </lyrics></song>