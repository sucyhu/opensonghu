<?xml version="1.0" encoding="UTF-8"?>
<song>
  <title>331-A nagy király jön</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 A nagy király jön: Hozsánna! Hozsánna! 
 Zeng e kiáltás előtte, utána; 
 Zöld ágakat szeldelnek útára, 
 Békességet hoz népe javára. 
 Áldott, aki jött az Úrnak nevébe' 
 Általa léptünk az Isten kedvébe; 
 Békesség ott fenn a mennyországban, 
 Áldott az Isten a magasságban!
[V2]
 Ó, szentegyház, hívek boldog országa!
 Mily édes ez a Jézus királysága! 
 Szelíd, szegény ez és alázatos, 
 De nagy hatalmú és csodálatos.
 Igaz ez és a bűnből szabadító, 
 A bűnt, halált és népeket hódító;
 Vasvesszővel bírja ellenségét,
 De szelíden őrzi örökségét.
[V3]
 Jézus király és magát annak vallja, 
 De hogy királlyá tegyék, nem javalja; 
 Sőt, noha Isten, Sion királya: 
 Lett az időben szolgák szolgája. 
 Jön szamárháton alázatossággal, 
 Aki pedig bír az egész világgal;
 Nem jön királyi fényes bíborban, 
 Nem fegyverekkel zörgő táborban.
[V4]
 Ó, édes Jézus, Atyádnak szent Fia! 
 Ó, Isten, néped kegyelmes királya! 
 Vezéreld jóra egész éltünket, 
 Tégy tulajdon népeddé bennünket.
 Légy segítségül, ki a magasságban 
 Ülsz drága véreden szerzett országban; 
 Tégy engedelmes, hű polgárokká 
 S nyert kincseidben birtokosokká.
[V5]
 Hogy csak a Jézus és az ő szent Atyja 
 Törvénye légyen és szent akaratja 
 Cselekedetink zsinórmértéke: 
 Áldott királyunk királyi széke 
 Hű szíveinkben légyen felemelve, 
 És hűségére életünk szentelve;
 Tégyen méltóvá a Jézus vére 
 A boldog lelkek lakóhelyére.
 </lyrics></song>