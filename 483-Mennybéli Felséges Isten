<?xml version="1.0" encoding="UTF-8"?>
<song>
  <title>483-Mennybéli Felséges Isten</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Mennybéli felséges Isten, 
 Kinek dicsőséged ott fenn 
 Boldog lelkek seregitül 
 Láttatik véghetetlenül: 
 E teljes világ általad 
 Teremtetett, áll és marad.
[V2]
 Te noha ily felséges vagy, 
 Erőd, méltóságod ily nagy, 
 Mégis minket, kik föld pora
 S hitvány férgek vagyunk, arra
 Méltóztatsz, hogy fiaidnak 
 Hívassunk, s te mi Atyánknak.
[V3]
 Fiúi bizodalomban
 Azért te elődbe mostan
 Járulunk imádságunkkal,
 Reggeli áldozatunkkal;
 MI ATYÁNK, tiszteletünket
 Vedd bé, halld meg kérésünket.
[V4]
 SZENTELTESSÉK MEG TE NEVED, 
 Azaz: mivelünk azt tegyed,
 Hogy igazán megismerjünk 
 Téged, féljünk és tiszteljünk,
 Szemlélvén nagy bölcs munkáid 
 S minden tökéletességid.
[V5]
 Gondolatunk és beszédünk,
 Sőt a mi egész életünk
 Úgy folyjon s úgy tündököljék,
 Hogy mindenek megismerjék.
 Hogy te vagy, szent Isten, Atyánk,
 Fiaidnak te vagy példánk.
[V6]
 JÖJJÖN EL A TE ORSZÁGOD,
 Töltse bé uralkodásod, 
 Ó, mi királyunk, e földet; 
 Szaporítsad seregedet, 
 Drága Igédnek kész szállást,
 Adj mindenütt szabad folyást.
[V7]
 Ha egyházad ellenségi 
 Igyekeznek azt rontani: 
 Te velünk egy táborba szállj, 
 És előnkbe hadnagyul állj; 
 Szégyenítsd ellenséginket, 
 Tartsd meg, bírj, vezérelj minket.
[V8]
 LEGYEN A TE AKARATOD; 
 Ami jó s rendes, te tudod; 
 Azért mi akaratunkat 
 Tetszésed után hordozd: azt
 Szeressük, amit szeretsz, de
 Gyűlöljük, amit gyűlölsz te.
[V9]
 Engedjünk néked mindenben, 
 MINT dicső seregid MENNYBEN:
 Ha velünk keményen bánsz is, 
 Szenvedjük békével azt is; 
 Tiéd mind testünk, mind lelkünk,
 Teremtőnk, szabad vagy velünk.
[V10]
 ADD MEG NEKÜNK KENYERÜNKET
 NAPONKÉNT, eledelünket:
 Viselj gondot életünkről, 
 E mi halandó testünkről; 
 Szolgáltass jó egészséget, 
 Termő időt, békességet.
[V11]
 Szállíts áldást munkáinkra,
 Minden marhánk- s jószágunkra; 
 Javaiddal pedig nékünk 
 Adj mértékletesen élnünk,
 Rád nézve háládatosan, 
 Mások iránt irgalmasan.
[V12]
 BOCSÁSSAD MEG BŰNEINKET, 
 Mind ama nagy veszettséget
 Amely első szüléinktől
 Szállott reánk örökségül,
 Mind amely rossz gyümölcsöket
 Bosszúdra e rossz fa termett.
[V13]
 Nézvén szent Fiad vérére,
 Ne vonj minket ítéletre
 És vétkeinkért meg ne feddj, 
 Sőt mindenekben megengedj,
 AMINT MI IS MEGENGEDÜNK, 
 HA KIK VÉTETTEK ELLENÜNK.
[V14]
 ÉS NE VIGY A KÍSÉRTETBE,
 Mely rajtunk erőt vehetne! 
 Jól tudod, mily gyarlók vagyunk, 
 Könnyen tántorodik lábunk; 
 SZABADÍTS AMA GONOSZTÓL, 
 Ki lest hány nekünk akárhol.
[V15]
 Hogyha pedig dicsőséges
 Néked s nekünk épületes
 A kísértőt ránk bocsátni,
 Hitünket próbára vonni:
 Add nekünk a győzedelmet,
 Ezzel koronázd hitünket.
[V16]
 Hogy tőled kérjük ezeket,
 Ily okok indítnak minket: 
 MERT TIED AZ ORSZÁG: néped 
 Vagyunk mi és örökséged,
 Jó királyunkhoz szükségben 
 Hogyne folyamnánk merészen?
[V17]
 Velünk jól tenni akarván, 
 Arra tehetséged is van, 
 TIED A teljes HATALOM, 
 Égi s földi birodalom; 
 Jól tenni méltó is hozzád, 
 DICSŐSÉG tér ebből reád.
[V18]
 Aki kérésben haboz,
 Az tőled üres választ hoz,
 De mi, Krisztus érdeméből
 Nyugodt szívvel lévén erről,
 Hogy megadsz, valamit kértünk,
 Kérésünkhöz ÁMEN-t kötünk.
 </lyrics></song>