<?xml version="1.0" encoding="UTF-8"?>
<song>
  <title>481- Ó, felséges Úr, egek királya!</title>
  <lyrics>[V1]
 Ó, felséges Úr, egek királya! 
 Nagyságod a menny és föld csudálja; 
 Nevedre minden térdek meghajolnak, 
 Széked előtt angyalok udvarolnak. 
 Mégis hozzánk úgy leereszkedtél, 
 Hogy Fiad által Atyánkká lettél, 
 És mikor szükségünkben esedezünk, 
 Gyönyörködöl, ha Atyánknak nevezünk.
[V2]
 Nagyobb kegyelem ennél mi lehet, 
 Hogy a bűnös tehozzád úgy mehet, 
 Mint Atyjához, aki könnyen könyörül 
 És szerelmes fia kárán nem örül. 
 A terhes kereszt alatt levőknek, 
 Inség, betegség alatt nyögőknek 
 Az az egy gondolat ad könnyebbséget, 
 Hogy Atyjuk vagy s látsz bajukban jó véget.
[V3]
 Ó, édes Atyánk, nyújtsd kegyelmedet, 
 Hogy mi is úgy szeressünk tégedet,
 Mint a fiak, kik érzik, hogy illetlen, 
 Ha szivük az atyjukhoz tiszteletlen.
 Emeld fel lelkünk gyakran mennyekbe,
 Hogy ne merüljünk a földiekbe, 
 Hanem addig is, mig majd haza mégyünk, 
 Hozzád vágyódásunkkal otthon légyünk.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>